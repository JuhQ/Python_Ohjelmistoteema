# Versionhallinnan käyttöönotto

Ohjelmistot rakentuvat vaihe vaiheelta ja pala palalta. Ohjelmistoja tehdään usein tiimityönä, ja tiimin jäsenten on päästävä käsiksi
samaan ohjelmakoodiin. Ohjelmakoodista syntyy kehitystyön aikana useita versioita, ja joskus on tarve palata aiempaan versioon. On myös
tärkeää varmistaa, että kerran kirjoitettu ohjelmakoodi ei vahingossa tuhoudu eikä katoa.

Tätä varten otetaan käyttöön versionhallinta.

Opintojaksolla (ja ammattimaisessa ohjelmistokehityksessä usein) käytetään Git-nimistä hajautettua versionhallintaa.
Hajautettu versionhallinta tarkoittaa sitä, että ohjelmakoodien yhteisestä tallennuspaikasta - eli repositoriosta - 
luodaan paikallisia kopioita versionhallinnan käyttäjien omille tietokoneille.
Ajantasaiset tiedot haetaan repositoriosta työskentelyn alkaessa (tästä käytetään termiä pull), ja tehdyt
muutokset päivitetään repositorioon (tätä kutsutaan termillä push).

GitHub on kaikkien saatavilla oleva verkkosivusto, johon Git-projektien ohjelmakoodit voidaan tallentaa. Se on siis 
julkinen repositorio.

Näin luot itsellesi oman GitHub-repositorion:

1. Rekisteröidy GitHubin käyttäjäksi osoitteessa https://github.com/.
2. Kirjauduttuasi sisään paina Repositories-otsikon vieressä olevaa New-painiketta.
3. Tee itsellesi oma yksityinen repositorio alla olevan kuvan mukaisesti.

![Uuden repositorion luonti](img/uusi_repo2.png)

TÄSTÄ KESKEN

